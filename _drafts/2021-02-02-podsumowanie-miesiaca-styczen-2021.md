---
layout: post
title: "Podsumowanie miesiąca: Styczeń 2021"
date: 2021-02-02 20:52:00 +0100
tags: [podsumowanie miesiąca, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić cotygodniowe i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

# Rozwój

W styczniu sporo nauki AWSa i przygotowań do certyfikacji. Niestety, to musi chwilę zaczekać, bo skończył mi się dostęp do Linux Academy i muszę chwilę poczekać na odświeżenie. Za to udało mi się wrócić do powtórek z Anki, co mnie cieszy, bo miałem spore wyrzuty sumienia, że to zaniedbałem.

Oprócz teoretycznej nauki AWSa, trochę praktyki z technologiami serverless (Lambda, DynamoDB, API Gateway, Serverless framework itp.) przy drobnym projekcie skracacza linków.

Na blogu, poza podsumowaniami tygodni, niewiele. Jeden zaczęty post o frameworku Serverless, który mam nadzieję niedługo skończyć.

Poza tym trochę zabawy (i nauki!) z Micronautem i technologiami powiązanymi z mikroserwisami. Do kontynuacji w lutym.

# Sport

Tutaj nie jest źle. Moje Suunto pokazuje mi 19 aktywności i 17 dni treningowych. To częściej niż trening co drugi dzień. A nie ma tam trzech wyjść na sanki, wśród których przynajmniej jedno mógłbym spokojnie zaliczyć jako trening.

Wśród tych 19 aktywności był jeden trekking (na Ślężę), 16 treningów siłowych lub kalistenicznych i dwa treningi biegowe.

Liczyłem na to, że uda się wrócić do w miarę regularnego biegania, ale trochę przeszkodziła w tym pogoda, a trochę lenistwo i brak czasu. Nad tym trzeba będzie popracować.

Waga łącznie około 2kg w dół (o ile ufać mojej wadze łazienkowej...), co też jest niezłym wynikiem. Niestety, siłownie dalej są zamknięte, więc z pomiaru na Tanicie nici.

# Książki

W styczniu udało mi się przeczytać całkiem sporo książek. Cztery beletrystyczne: Żeglarz (zaczęty jeszcze w 2020), Ocean na Krańcu Drogi, Przyjaciel Człowieka i komiks, który moim zdaniem można podpiąć pod beletrystykę, Fis de siecle: Falangi Czarnego Porządku, Polowanie.

Z literatury niebeletrystycznej przeczytałem Atomowe Nawyki, a w trakcie mam Finansową Fortecę i Przewodnik po Winach.

# Podróże

Pandemia dalej w akcji, także na ten moment niespecjalnie można liczyć na dalsze podróże. A i z bliższymi nie jest łatwo. Do tego dochodzi zima i dość srogie temperatury, co ogranicza cześć możliwości.

Na szczęście w góry nie jest daleko, więc udało się wyskoczyć na sanki, dwa razy na wieś (i tutaj też sanki) oraz wejście na Ślężę, po raz pierwszy zimą. Jak na obecne warunki nie jest źle.

# Podsumowanie
