---
layout: post
title: "Podsumowanie tygodnia 1-10 stycznia 2021"
date: 2021-01-11 18:47:00 +0100
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się "gdzie ten rok uciekł?!". W tym roku postanowiłem robić cotygodniowe i comiesięczne podsumowania, o tym co się zmieniło w różnych obszarach mojego życia. Jak mi idzie z osiąganiem celów i budowaniem nawyków.

Co prawda blog miał być programistyczny, ale to jest jednak mój blog, więc dlaczego miałbym tego nie robić na nim takich podsumowań? A poza tym, będzie też o rzeczach programistycznych. Ponoć takie publiczne mówienie o planach powoduje, że

Ten "tydzień" jest nieco dłuższy. Rok zaczął się od piątku, więc . Można to określić tydzień 0 ;) )

# Rozwój

Kontynuuję rozpoczęty pod koniec 2020 projekcik [skracacza linków](https://github.com/a-mroz/link-shortener) przy wykorzystaniu technologii serverless w AWS. Podciągnąłem się z praktycznym wykorzystaniem Lambd, API Gateway, DynamoDB i frameworka Servlerless. Ale jeszcze sporo ciekawych rzeczy do nauczenia się w tym temacie przede mną. Poza tematami związanymi z AWS, ciekawą sprawą jest jak taki link wygenerować i zakodować (kodowanie [Base62](https://en.wikipedia.org/wiki/Base62) lub Base58) i jak można zaprojektować taki system, żeby działał w dużej skali.

Na blogu pojawił się jeden wpis, nie licząc obecnego (który i tak się trochę przesunął). To i tak spory sukces, bo jednak przez jakieś pół roku blog leżał odłogiem.

Po zakończeniu przygody z Advent of Code {% post_url 2021-01-05-advent-of-code-2020 %}, wróciłem także do przygotowań do certyfikacji AWS Certified Solutions Architect Associate z kursem od Linux Academy.

Od początku grudnia 2020 staram się robić przynajmniej jeden commit dziennie na [Githubie](https://github.com/a-mroz). Do tej pory nie udało się tego osiągnąć jedynie w drugi dzień Świąt i w dzień ostatniego wyjazdu (10.01). Całkiem niezła passa.

# Sport

Niestety przez pandemię siłownie są nieczynne i nie mam jak zrobić pomiarów na Tanicie. A pomiary by się przydały, bo po okresie budowania siły (pobiłem chyba wszystkie swoje rekordy siłowe) i okresie świątecznym rozpocząłem redukcję. Na razie waga stoi raczej w miejscu, ale wszystko w swoim czasie.

Miałem łącznie 7 dni treningowych i 9 aktywności fizycznych (wliczam sanki o których piszę niżej, bo nielicho się umordowałem wchodząc pod górkę). W "tygodniu 0" dwa treningi. A w tygodniu 1 dwa treningi siłowe, dwa treningi kalisteniczne w siłowni na świeżym powietrzu i dwa razy przebiegnięcie 5km (zaraz po treningu kalistenicznym). I rzeczone sanki.

To było pierwsze bieganie od bardzo dawna, więc kondycja nie ta. Ale będzie lepiej.

# Książki

Kontynuuję plan codziennego czytania, który zazwyczaj udaje się zrealizować (poza dniem wyjazdu, gdzie nie było mnie od rana do wieczora i nie było czasu ani miejsca na czytanie).

Skończone dwie ksiązki beletrystyczne. Pierwsza, "Żeglarz" Nicholasa Monsarrata, zaczęta jeszcze w ubiegłym roku. Druga, "Ocean na końcu drogi" Gaimana, przeczytana w całości w 2021.

Jeśli ktoś ma konto w portalu Goodreads, to tutaj można sprawdzić mój ["Reading Challenge"](https://www.goodreads.com/user_challenges/25743441), w którym niespecjalnie zwracam uwagę na liczby, ale takie podsumowanie roku to jednak fajna sprawa.

Poza tym czytam "Atomowe nawyki. Drobne zmiany, niezwykłe efekty" Jamesa Cleara, zaczęte jeszcze w grudniu. I, z beletrystyki, "Przyjaciel Człowieka" Andrzeja Pilipiuka (obie już prawie skończone).

# Podróże

W górach zima i śnieg. Udało się pojechać do znajomych, w okolice Lądka-Zdroju. Było doborowe towarzystwo, dużo wchodzenia pod górkę, jazda na sankach i innych sprzętach. A nawet ognisko. Chyba moje pierwsze ognisko w zimie. Do tego pyszne jadło i napitki. Świetny relaks, bateryjki podładowane na następny tydzień.
