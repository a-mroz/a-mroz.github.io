O Advent of Code słyszałem już od kilku lat. Nigdy nie miałem okazji spróbować, ale pod koniec ubiegłego roku stwierdziłem, że spróbuję i postanowiłem rozwiązać wszystkie zadania i robić to na bieżąco. Okazało się to niezłym wyzwaniem i nie było łatwo.

## Advent of Code

Co to w ogóle jest? To coroczne wydarzenie programistyczne (pierwsza edycja wystartowała w 2015 roku) stworzone przez [Erica Wastla](https://twitter.com/ericwastl). Zaczynając od pierwszego grudnia, przez 25 dni, codziennie o godzinie 6:00 czasu Polskiego pojawia się jedno zadanie do rozwiązania.

Każde zadanie składa się z dwóch części. Pierwsza część jest łatwiejsza. Druga część bazuje na pierwszej i przykładowo zwiększa rozmiar problemu albo modyfikuje niektóre reguły tak, że brute-force niekoniecznie zadziała.

Wejściem do programu zazwyczaj jest plik, który jest inny dla każdego gracza (a przynajmniej nie jest taki sam dla wszystkich). Czasami samo jego wczytanie potrafi być niezłym wyzwaniem. W niektórych zadaniach zamiast pliku mamy tylko kilka liczb które są wyświetlone bezpośrednio na stronie - oszczędzamy trochę czasu na parsowaniu, ale samo zadanie niekoniecznie jest łatwiejsze.

Dla zadanego wejścia musimy podać rozwiązanie, najlepiej pisząc odpowiedni program (w końcu to wydarzenie programistyczne). Nie trzeba wysyłać programu, wystarczy jego rezultat, który jest jedną liczbą albo jednym stringiem.

Na [stronie wydarzenia](https://adventofcode.com/2020/about) można znaleźć więcej informacji. Sam autor miał też [wystąpienie na temat wydarzenia](https://youtu.be/bS9882S0ZHs) na Øredev Conference.

## Jak mi poszło?

Udało mi się rozwiązać wszystkie zadania, ale niestety nie udało się skończyć wszystkiego na bieżąco. Skończyłem 2 dni po terminie (post opóźnił się jeszcze bardziej), a rozwiązanie pięciu zadań (z dwudziestu pięciu) przekroczyło 24h. Moje rozwiązania są [na githubie](https://github.com/a-mroz/adventofcode2020).


Niestety, o ile przez pierwsze 5-6 dni zadania były proste, to następne dni potrafiły przynieść duże wyzwania i w niektórych miejscach nie poradziłbym sobie bez pomocy [reddita](https://www.reddit.com/r/adventofcode/), gdzie każdego dnia, po zadanym czasie, odblokowywany jest wątek w którym można wrzucać swoje rozwiązania. A niektóre były naprawdę ciekawe i zaskakujące.

Drugim bardzo pomocnym źródłem był dla mnie [kanał Youtube Jonathana Paulsona](https://www.youtube.com/channel/UCuWLIm0l4sDpEe28t41WITA), który na bieżąco streamował swoje rozwiązania i w tym roku zajął 15 miejsce. Niektórzy uznają zapewne, że korzystanie z pomocy przy rozwiązywaniu zadań to oszustwo, ale osobiście tak tego nie traktuję. Sporo się w ten sposób nauczyłem/przypomniałem, zarówno jeśli chodzi o algorytmikę i tego typu zadania, jak i o Pythona (o czym za moment), żadne rozwiązanie to nie było kopiuj-wklej bez zrozumienia, a pomimo korzystania z takiej pomocy i tak nie zająłem żadnego sensownego miejsca ;)


Pierwsze pięć zadań rozwiązałem w Javie. Niestety, pomimo niezłych, jak mi się wydawało, czasów miałem słabe miejsca. Przykładowo, zadanie zostało przeze mnie rozwiązane w 11 minut, a byłem na 2866 miejscu. Okazało się, że niektórzy wykręcają tam niewiarygodne czasy rozwiązań i rozwiązanie znajduja szybciej, niż ja zdążę przeczytać polecenie... Trochę się wtedy załamałem. Ale poczytałem trochę i okazało się, że zabawa stała się bardzo konkurencyjna. Ludzie mają zestawy skryptów, biblioteki rozwiązań itd. (dla ciekawych [Awesome Advent of code](https://github.com/Bogdanp/awesome-advent-of-code) i [wpis tegorocznego zwycięzcy](https://blog.vero.site/post/advent-leaderboard)) Nie zależało mi aż tak bardzo na wyniku, ale jednak złapałem trochę bakcyla i zacząłem zwracać uwagę na miejsce które zajmuję, a nawet napisałem sobie drobny skrypcik do pobierania danych wejściowych. Nawet obejrzałem coś na temat competitive programming.   Wtedy też postanowiłem przejść na Pythona.

Ma przydatne parsowanie,. Mimo tego,



Backtracking, Dynamic programming,

Zaczynało się o 6 czasu Polskiego.




kanał back to SWE: https://www.youtube.com/channel/UCmJz2DV1a3yfgrR7GqRtUUA

Kilka spostrzeżeń:




- Przeszedłem na pythona. Czemu ta zmiana? W ramach poćwiczenia i nauki języka. W standardowej bibliotece ma sporo przydatnych funkcji, pisze się szybciej. To nie do końca był najlepszy pomysł, kiedy zaczyna zależeć na czasie, a
- Kilka zadań było diabelnie trudnych (np.)
- Zapomniałem sporo z algorytmiki itd. Na codzień nie robię takich rzeczy. W 2021 planuję poświęcić trochę czasu na przypomnienie i poćwiczenie sobie takich rzeczy.
- Nie chcę być competetive programmerem
- Można się sporo nauczyć patrząc na zadania innych (np. na reddicie).
  Zajęło mi to bardzo dużo czasu. Wstaję wcześniej i mam godzinę przed pracą, liczyłem na to, że zadania będą trwały 15-30 minut, a resztę czasu będę miał na naukę czegoś innego. O ile na początku była to prawda, to później ta jedna godzina to było stanowczo za mało i zadanie musiałem kończyć później, przeciągnąć moment rozpoczęcia pracy. W niektórych przypadkach nie udało mi się skończyć tego samego dnia, nawet.

## Podsumowanie

Bardzo fajne wydarzenie, ale czy będę chciał wziąć udział za rok? Nie jestem przekonany. Z jednej strony tak, ale z drugiej niekoniecznie chcę spędzać nad tym tyle czasu ile w tym roku. Możliwe, że będę robił tylko wybrane zadania itp. Zobaczymy.
