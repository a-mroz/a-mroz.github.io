---
layout: post
title: "Podsumowanie tygodnia: 08-14 lutego 2021"
date: 2021-02-15 20:18:00 +0100
tags: [podsumowanie tygodnia, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić cotygodniowe i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

# Rozwój

W dalszym ciągu bieda z nędzą. Przede wszystkim spowodowane ciężkim okresem w pracy.

Projekt z Micronautem i [mikroserwisami](https://github.com/a-mroz/microservices-example) w zasadzie nieruszony. Wpis o frameworku Serverless dalej stoi w miejscu.

W pracy walka z certyfikatami TLS.

Na blogu pojawiło się podsumowanie ubiegłego tygodnia i podsumowanie miesiąca - to na plus. Jest jakaś regularność i pierwsze podsumowanie miesiąca. Poza tym były jakieś drobne commity, więc pasek na [Githubie](https://github.com/a-mroz) dalej się (w miarę) zieleni.

Jeśli chodzi o naukę AWS, to jedyne co, to powtórki fiszek (w miarę) na bieżąco. Dalej nie mam dostępu do Linux Academy/Cloud Guru, prawdopodobnie w przyszłym tygodniu...

# Sport

W minionym tygodniu w dalszym ciągu średnio, jeśli chodzi o sport. Trzy treningi siłowe.

Trzymanie diety niespecjalnie udane - Międzynarodowy Dzień Pizzy, Tłusty Czwartek, Walentynki...

Planowałem pożyczyć biegówki i spróbować chociażby na płaskim. Niestety, w wypożyczalni wszystko wymiotło. Może uda się za tydzień, śnieg powinien jeszcze być...

Z jednej strony chcę spróbować biegówek, ale z drugiej, to z niecierpliwością czekam na wiosnę - będzie można poćwiczyć na świeżym powietrzu.

# Książki

W poprzednim tygodniu było mniej czasu na czytanie, tak więc [„Finansowa Forteca"](https://www.goodreads.com/book/show/55289532-finansowa-forteca) i [Wino. Kurs wiedzy](https://www.goodreads.com/book/show/24992423-wino-kurs-wiedzy) dalej w trakcie.

Przypominam, że jeśli ktoś ma konto w portalu Goodreads, to tutaj można sprawdzić mój [„Reading Challenge"](https://www.goodreads.com/user_challenges/25743441), w którym średnio zwracam uwagę na liczby, ale takie podsumowanie roku to jednak niezła sprawa.

# Podróże

Żadnych wyjazdów.

# Podsumowanie

W tym tygodniu bardzo słabo. W zasadzie we wszystkich aspektach. Głównie ze względu na urodziny i związane z tym imprezy i okołoimprezowe tematy oraz ciężki okres w pracy. W zasadzie podejrzewałem taki obrót spraw, więc nie deprymuje mnie to za bardzo. Ale teraz trzeba się spiąć i wrócić na wyższe obroty.
