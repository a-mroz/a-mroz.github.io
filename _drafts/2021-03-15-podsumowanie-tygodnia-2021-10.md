---
layout: post
title: "Podsumowanie tygodnia: 08-14 marca 2021"
date: 2021-03-09 19:00:00 +0100
tags: [podsumowanie tygodnia, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić cotygodniowe i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

# Rozwój

W ubiegłym tygodniu dalej było słabo pod tym względem. Ale w pracy udało się dostarczyć projekt i to w zasadzie przed terminem, co się rzadko zdarza. Liczę na to, że w najbliższym czasie będzie trochę odrobinę luźniej, bez siedzenia po godzinach. Choć startuje nowy projekt, który trzeba skończyć w bardzo krótkim czasie, więc może być różnie...

W projekciku z [Micronautem i mikroserwisami](https://github.com/a-mroz/microservices-example) w zasadzie brak progresu. Skończyłem jedynie oglądać [Micronaut Deep Dive](https://www.youtube.com/watch?v=S5yfTfPeue8), które bardzo polecam - pozwala na niezłe zrozumienie założeń i sposobu działania Micronauta.

Na blogu, poza podsumowaniem tygodnia i miesiąca, nic nowego. Znów. W tym tygodniu raczej nie zapowiada się na zmianę.

Za to odzyskałem dostęp do ACloudGuru i wróciłem do poważniejszej nauki AWS, poza standardowymi powtórkami z Anki. Na pierwszy ogień poszły wszystkie testy ze szkolenia AWS Certified Solution Architect Associate. Poszło dobrze, chociaż jest trochę rzeczy, które muszę sobie przypomnieć. Tutaj planuję skupić się w najbliższym czasie.

# Sport

W minionym tygodniu całkiem przyzwoicie, jeśli chodzi o sport. I to pomimo kiepskiej pogody, bo znów się ochłodziło.

Trzy treningi siłowe (w tym jeden kalisteniczny, na świeżym powietrzu). Oprócz tego jeden trening biegowy, chociaż na krótkim dystansie - 3.5 km jazda na rowerze (10 km) i... Aerial Joga.

Joga w chustach po raz drugi w życiu, ale pierwszy był tak dawno, że nic już nie pamiętałem. Bardzo ciekawe doświadczenie. I dość wyczerpujące. Spodobało mi się i planuję kontynuować.

Łącznie 6 aktywności. Jest dobrze.

# Książki

[„The Renaissance Soul: Life Design for People with Too Many Passions to Pick Just One"](https://www.goodreads.com/book/show/415595.The_Renaissance_Soul), [Wino. Kurs wiedzy](https://www.goodreads.com/book/show/24992423-wino-kurs-wiedzy) i [„Rzeczy Ulotne"](https://www.goodreads.com/book/show/38926130-rzeczy-ulotne) i w zasadzie czytałem jedynie tę ostatnią. Słaby tydzień, jeśli chodzi o czytelnictwo.

Przypominam, że jeśli ktoś ma konto w portalu Goodreads, to tutaj można sprawdzić mój [„Reading Challenge"](https://www.goodreads.com/user_challenges/25743441), w którym średnio zwracam uwagę na liczby, ale takie podsumowanie roku to jednak niezła sprawa.

# Podróże

I znów żadnych wyjazdów. Przede wszystkim ze względu na słabą pogodę w weekend.

# Inne

Od jakiegoś czasu, będą już chyba trzy tygodnie, dorzuciłem do planu dnia naukę języków (na razie jedynie rosyjski z Duolingo), oraz granie na gitarze (a w zasadzie na razie to bardziej przyzwyczajanie palców). Na razie nie widzę spektakularnych postępów, ale wydaje mi się, że ważniejszy jest sam nawyk robienia tego codziennie.

Poza tym, w ramach połączenia zainteresowań nauki języków i gotowania, było zrobienie Spaghetti all'Amatriciana według [włoskiego przepisu](https://ricette.giallozafferano.it/Spaghetti-all-Amatriciana.html). Planuję takie gotowanie częściej - raz na tydzień/dwa byłoby świetnie.

# Podsumowanie

I kolejny średni tydzień... Na plus sporo sportu i powrót do nauki AWSa. A także pomniejsze rzeczy, jak nauka języków, granie na gitarze.

Było za mało czytania, podróży i Micronauta. Niestety, choć bardzo bym chciał, to chyba nie da się robić wszystkiego. Chyba ważniejsze są codzienne małe kroki.
