---
layout: post
title: "Podsumowanie tygodnia: 08-14 marca 2021"
date: 2021-03-15 19:00:00 +0100
tags: [podsumowanie tygodnia, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić cotygodniowe i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

# Rozwój

W ubiegłym tygodniu zacząłem w pracy nowy projekt. Zapowiada się świetnie - mikroserwisy, Kafka, AWS, Kubernetes itp. Niestety bywało dość wyczerpująco, więc było też trochę mniej siedzenia popołudniami nad czymś własnym.

W związku z tym, w zasadzie brak postępu w projekciku z [Micronautem i mikroserwisami](https://github.com/a-mroz/microservices-example), a na blogu jedynie podsumowanie tygodnia, pisane na raty.

Za to skupiłem się na nauce AWSa i przygotowaniach do certyfikacji, skoro mam już dostęp do ACloudGuru. Poza powtórkami z fiszek przerobiłem wszystkie laby ze szkolenia AWS Certified Solution Architect Associate i nadrabiam w tych rejonach, w których zauważyłem braki podczas przerabiania testów.

# Sport
W ubiegłym tygodniu były dwa treningi siłowe, jeden kalisteniczny, jedno bieganie i aerial joga. Łącznie 5 aktywności. Biorąc pod uwagę słabą pogodę, to jest ok.

Niestety chyba nabawiłem się drobnej kontuzji. Ale liczę na to, że szybko przejdzie.

# Podsumowanie

W tym tygodniu postanowiłem opisać jedynie te sekcje, gdzie mam jakąś większą aktualizację. Stąd brak akapitu o podróżach czy też książkach. Wrócą w najbliższym czasie (oby!).

Z jednej strony tydzień można zaliczyć do średnio udanych. Z drugiej, to najwyraźniej mój organizm domagał się trochę odpoczynku i nie było sensu się z nim sprzeczać ;)

Cieszy, że mimo wszystko udało się zrobić sporo treningów i przysiąść bardziej do przygotowań do certyfikacji z AWSa.