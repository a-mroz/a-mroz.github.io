---
layout: post
title: "Podsumowanie miesiąca: Marzec 2021"
date: 2021-04-13 19:43:00 +0200
tags: [podsumowanie miesiąca, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić ~~cotygodniowe~~ i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

# Rozwój

W marcu było sporo przygotowań do certyfikacji z AWS - powtórki z fiszek, powrót do szkoleń z ACloudGuru - przerobienie testów, labów i powtórki tam, gdzie znalazłem braki. Dalej nie do końca czuję się gotowy, a ostatnio niestety mam tyle pracy, że niespecjalnie mam jak siąść do tego tematu.

W pracy mam w końcu projekt z mikroserwisami, Kafką, AWS, Kubernetes itp. Poza nauką przez praktykę dokształcam się też przez szkolenia z ACloudGuru - skończyłem Kubernetes Deep Dive i zacząłem Kafka Deep Dive.

Na ten moment wszystko piszemy z wykorzystaniem Spring Boot. Liczę na to, że w jakimś małym serwisie uda się wykorzystać Micronauta, choć ostatnio, poza obejrzeniem [Micronaut Deep Dive](https://www.youtube.com/watch?v=S5yfTfPeue8) niewiele w tym temacie robiłem.

# Sport

Było całkiem nieźle. Trzy razy aerial joga (świetna zabawa!), 13 treningów siłowych, 2 kalisteniczne, 3 biegowe (po około 4 km) i 5 jazd na rowerze (łącznie około 70 km).

Razem 26 aktywności. Zbliżam się do średnio jednej aktywności na dzień. Nieźle!

W kwietniu może być trochę gorzej. W związku z pandemią szkoła jogi została zamknięta. A pogoda nie rozpieszcza.

# Książki

W marcu skończyłem dwie książki. [„Rzeczy Ulotne"](https://www.goodreads.com/book/show/38926130-rzeczy-ulotne) i [„The Renaissance Soul: Life Design for People with Too Many Passions to Pick Just One"](https://www.goodreads.com/book/show/415595.The_Renaissance_Soul).

[Wino. Kurs wiedzy](https://www.goodreads.com/book/show/24992423-wino-kurs-wiedzy) dalej w zawieszeniu, a [Pragmatic Thinking and Learning: Refactor Your Wetware](https://www.goodreads.com/book/show/3063393-pragmatic-thinking-and-learning) i [„Smok Griaule"](https://www.goodreads.com/book/show/13410275-smok-griaule) dalej w trakcie.

O wszystkich było w podsumowaniach tygodnia, więc chyba nie ma sensu się tutaj powtarzać.

# Podróże

Niestety, tutaj nie udało się nic. Pandemia dalej w akcji, a pogoda nie rozpieszczała.

# Podsumowanie

Marzec uważam za całkiem udany. Sporo aktywności fizycznej, sporo AWSa i nowych rzeczy związanych z mikroserwisami, Kafką, k8s itp.

Trochę za mało czytania. No i najbardziej boli brak jakichkolwiek podróży. Oby ta zaraz już się trochę uspokoiła...

Postanowiłem też przestać pisać podsumowania tygodnia. Zajmuje mi to sporo czasu, który mógłbym przeznaczyć na coś ciekawszego. A w dodatku, ostatnio niespecjalnie sprawia mi to przyjemność, a wręcz nie chce mi się tego robić. Plany trzeba aktualizować i dostosowywać, więc, zamiast tego zacząłem prowadzić Bullet Journal. Zobaczymy, jak to wyjdzie. Jeszcze nie zdecydowałem czy będę kontynuował z podsumowaniami miesiąca, zobaczę pod koniec kwietnia/na początku maja.
