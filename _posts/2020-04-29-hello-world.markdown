---
layout: post
title:  "Hello world!"
date:   2020-04-29 18:48:14 +0200
categories: intro
---
Cześć. Mam na imię Adam i jestem programistą.

Programuję od siedemnastego(?) roku życia, zawodowo od 2011 roku. Głównie aplikacje webowe, po stronie serwera (backend). Piszę przede wszystkim w Javie i (od jakiegoś czasu) NodeJS, ale programowanie po stronie klienta (frontend) i inne języki też nie są mi obce.


Bliskie są mi podejścia Software Craftsmanship i Polyglot Programming. Ostatnio interesuję się Domain Driven Design (DDD). Innymi zainteresowaniami, na które ostatnio trochę brak mi czasu, są bezpieczeństwo i Machine Learning.

Od dawien dawna, używam praktycznie tylko systemu Linux (obecnie Arch Linux na PC i Ubuntu na laptopie), więc wszelkie przykłady komend będą używały składni bash/zsh. A i pewnie kilka postów na ten temat się pojawi.

Poza programowaniem i komputerami mam też mnóstwo innych hobby, ale o nich może kiedyś, w innym miejscu.

Bloga planowałem założyć od dłuższego czasu, bo jak piszą mądrzy ludzie, każdy programista powinien go mieć (z czym, ogólnie rzecz biorąc, się zgadzam). Ale zawsze było coś, co trzeba było zrobić szybciej, było ważniejsze itd. Typowa prokrastynacja...
Ostatnio trafiłem na dwie rzeczy, które znów popchnęły mnie do myślenia o blogu. Pierwszą był stary post [Macieja Aniserowicza](https://devstyle.pl/2016/01/18/jak-prowadzic-bloga-programistycznego/), a drugą nagranie Andrzeja Krzywdy [o blogowaniu dla programistów](https://www.youtube.com/watch?v=EGUvkOmf9EY).

Oczywiście musiała minąć chwila... Kroplą, która przelała czarę goryczy i spowodowała, że wziąłem się za siebie i ten blog w końcu powstaje, był prawie cały dzień spędzony na debuggowaniu jednego problemu (o którym, mam nadzieję, wkrótce). A kiedy już znalazłem rozwiązanie, to przypomniałem sobie, że jakiś czas temu rozwiązywałem już taki problem... Gdybym wtedy miał bloga i o tym napisał, to prawdopodobnie nie straciłbym tyle cennego czasu.

Mam pewien dylemat, czy pisać po angielsku, czy po polsku. Z tego powodu prawdopodobnie będę eksperymentował, zwłaszcza na początku, i część wpisów będzie po polsku, a część po angielsku.
W końcu najważniejsze jest, żeby zacząć, nie?

No to zaczynajmy!
