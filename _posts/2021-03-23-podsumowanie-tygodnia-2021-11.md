---
layout: post
title: "Podsumowanie tygodnia: 15-21 marca 2021"
date: 2021-03-23 20:45:00 +0100
tags: [podsumowanie tygodnia, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić cotygodniowe i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

# Rozwój

Powtórek do certyfikacji AWS ciąg dalszy. Do tego zacząłem szkolenie z Kubernetes (również na ACloudGuru) - będzie mi potrzebne w pracy. Ciągle odkładałem to na później i nigdy nie było czasu, żeby do tego przysiąść. A teraz, w końcu, potrzebuję trochę wiedzy w tym temacie i k8s (razem z Kafką) przesunął się na początek listy. Nie muszę zaraz być ekspertem, ale podstawy wypadałoby znać.

Poza tym, w pracy dzieje się tyle, że niespecjalnie mam siłę na programowanie po godzinach. Z ciekawszych rzeczy obejrzałem wystąpienie Jakuba Nabrdalika [User Strories considered harmful](https://www.youtube.com/watch?v=ATZ0GEMSivM). Dużo ważnych tematów. Polecam!

# Sport

W ubiegłym tygodniu były cztery treningi siłowe. Niestety pogoda się popsuła (ostatnio nawet padał śnieg), więc odpadło bieganie i rower. Ze względu na bolący łokieć odpuściłem także aerial jogę. Na szczęście wydaje się, że odpoczynek pomógł i (chyba) jest już ok.

# Książki

Skończyłem [„The Renaissance Soul: Life Design for People with Too Many Passions to Pick Just One"](https://www.goodreads.com/book/show/415595.The_Renaissance_Soul). Chyba nie do końca byłem _targetem_ tej książki. Pisana była chyba przede wszystkim dla ludzi, którym mnogość zainteresowań sprawia problemy rodzinne, z pracą itd. Ja, poza brakiem czasu ;), nie mam z tym kłopotu. Na szczęście ostatnie rozdziały zawiera trochę ciekawych porad, które planuję wykorzystać.

Ostatnio interesują mnie tematy związane z uczeniem się (i uczeniem innych), więc wróciłem do książki [Pragmatic Thinking and Learning: Refactor Your Wetware](https://www.goodreads.com/book/show/3063393-pragmatic-thinking-and-learning). A w zasadzie to zaczynam ją od nowa, bo przerwałem czytanie na tyle dawno, że nie pamiętałem nawet, na czym skończyłem.

Poza tym kończę (zostało mi ostatnie opowiadanie) [„Rzeczy Ulotne"](https://www.goodreads.com/book/show/38926130-rzeczy-ulotne), a [Wino. Kurs wiedzy](https://www.goodreads.com/book/show/24992423-wino-kurs-wiedzy) dalej w zawieszeniu.

Przypominam, że jeśli ktoś ma konto w portalu Goodreads, to tutaj można sprawdzić mój [„Reading Challenge"](https://www.goodreads.com/user_challenges/25743441), w którym średnio zwracam uwagę na liczby, ale takie podsumowanie roku to jednak niezła sprawa.

# Podsumowanie

Cieszy mnie, że w końcu znazłem trochę czasu na czytanie i zerknięcie co piszczy w Kubernetes.

Sportowo nie było najgorzej, ale dalej czekam, aż zrobi się cieplej i będzie więcej okazji do ćwiczeń na świeżym (we Wrocławiu.. no, powiedzmy) powietrzu.

Na minus brak podróży (chociaż od soboty mamy kolejny lockdown, więc nic dziwnego) i niewiele programowania po godzinach.
