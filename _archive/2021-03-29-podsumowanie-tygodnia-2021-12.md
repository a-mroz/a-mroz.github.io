---
layout: post
title: "Podsumowanie tygodnia: 22-28 marca 2021"
date: 2021-03-29 20:45:00 +0200
tags: [podsumowanie tygodnia, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić cotygodniowe i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

# Rozwój

W ubiegłym tygodniu przerobiłem kurs Kubernetes - Deep Dive z ACloudGuru. Niestety, chyba nie jest to aż taki deep dive, jakbym chciał, ale podstawy można z niego wyciągnąć. I częściowo ta wiedza już mi się przydaje. W pracy mam już dostęp do klastra i już coś rozumiem z przepisywanych komend, a nawet potrafię sam coś sklecić ;)

Poza tym niewiele w tej kategorii. Dalej powtórki z AWSa przy użyciu Anki. I w zasadzie tyle. Mam tyle pracy, że niespecjalnie mam siłę programować wieczorami.

# Sport

Tydzień pod znakiem sportu. Trzy treningi siłowe, dwa razy jeżdżenie na rowerze (22 i 10 km), bieganie (4 km). Łącznie 6 aktywności.

Niestety, na aerial jogę zabrakło dla mnie miejsca i odpadł mi jeden trening siłowy. Za to był spacer i trochę pracy fizycznej na działce.

# Książki

Skończyłem [„Rzeczy Ulotne"](https://www.goodreads.com/book/show/38926130-rzeczy-ulotne). Na minus muszę zaliczyć to, że część opowiadań dubluje się ze zbiorem [„Dym i Lustra"](https://www.goodreads.com/book/show/36672493-dym-i-lustra), który niedawno czytałem. Pomimo tego opowiadania są bardzo dobre, a jest też i kilka perełek, takich jak opowiadanie ze świata Amerykańskich Bogów, czy też Sherlock Holmes w świecie Lovecrafta. Polecam!

Po skończeniu opowiadań Gaimana zabrałem się za [„Smoka Griaule"](https://www.goodreads.com/book/show/13410275-smok-griaule) - od początku zapowiada się nieźle.

[Wino. Kurs wiedzy](https://www.goodreads.com/book/show/24992423-wino-kurs-wiedzy) dalej w zawieszeniu, a [Pragmatic Thinking and Learning: Refactor Your Wetware](https://www.goodreads.com/book/show/3063393-pragmatic-thinking-and-learning).

Przypominam, że jeśli ktoś ma konto w portalu Goodreads, to tutaj można sprawdzić mój [„Reading Challenge"](https://www.goodreads.com/user_challenges/25743441), w którym średnio zwracam uwagę na liczby, ale takie podsumowanie roku to jednak niezła sprawa.

# Podsumowanie

Niezły tydzień jeśli chodzi o sport i książki. Cieszy też postęp z k8s. Mały, bo mały, ale jednak.

Niestety, dalej nie bardzo jest gdzie i jak podróżować. Oby w nadchodzących miesiącach się to zmieniło.
