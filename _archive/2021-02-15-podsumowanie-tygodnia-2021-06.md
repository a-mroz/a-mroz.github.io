---
layout: post
title: "Podsumowanie tygodnia: 08-14 lutego 2021"
date: 2021-02-16 07:00:00 +0100
tags: [podsumowanie tygodnia, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić cotygodniowe i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

{% include image.html
            img="/assets/sleza-2021-02-14.jpeg"
            alt="Na szczycie Ślęży"
            caption="Na szczycie Ślęży"
%}

# Rozwój

W dalszym ciągu bieda z nędzą. Przede wszystkim spowodowane ciężkim okresem w pracy. Kończymy projekt, więc standardowo wychodzi mnóstwo niespodzianek. W ubiegłym tygodniu przede wszystkim walka z Two-Way SSL i certyfikatami Self-Signed w Javie. Zawsze traktowałem ten temat po macoszemu. Teraz zacząłem rozumieć co i jak, ale chyba muszę się jeszcze trochę doszkolić. To jednak wiedza, która czasem się przydaje, a potrafi zaoszczędzić sporo czasu.

Na blogu jedynie podsumowanie ubiegłego tygodnia. Jest jakaś regularność i pierwsze podsumowanie miesiąca. Poza tym były jakieś drobne commity, więc pasek na [Githubie](https://github.com/a-mroz) dalej się (w miarę) zieleni.

Wpis o frameworku Serverless dalej stoi w miejscu. Za to ruszyłem odrobinę projekcik z Micronautem i [mikroserwisami](https://github.com/a-mroz/microservices-example). Przede wszystkim zabawa z Circuit Breaker. No i standardowo, kiedy próbuję nowych technologii, to mam jakieś problemy. Tutaj okazuje się, że przy domyślnej konfiguracji u mnie nie działa tak, jak powinno. Uderzyłem do twórców na Gitterze i kazali mi zgłosić [issue na Githubie](https://github.com/micronaut-projects/micronaut-core/issues/4927). I właśnie zauważyłem, że problem został poprawiony wczoraj w nocy. Czyli świat będzie odrobinę lepszy. Człowiekowi od razu poprawia się humor :)

Jeśli chodzi o naukę AWS, to jedyne co, to powtórki fiszek (w miarę) na bieżąco. Dalej nie mam dostępu do Linux Academy/Cloud Guru...

# Sport

W minionym tygodniu trzy treningi siłowe i kolejne zimowe wejście na Ślężę.

Trzymanie diety niespecjalnie udane - Międzynarodowy Dzień Pizzy, Tłusty Czwartek, Walentynki... W związku z tym waga stoi w miejscu, o ile wręcz nie poszła w górę.

Planowałem pożyczyć narty biegowe i spróbować, chociażby na płaskim. Niestety, w wypożyczalni wszystko wymiotło. Nadchodzi odwilż, więc pewnie nie uda się już w tym roku, chyba że w górach. Z jednej strony chcę sprawdzić, czy spodobają mi się biegówki, ale z drugiej, to z niecierpliwością czekam na wiosnę - będzie można poćwiczyć na świeżym powietrzu.

# Książki

W poprzednim tygodniu było mniej czasu na czytanie, tak więc [„Finansowa Forteca"](https://www.goodreads.com/book/show/55289532-finansowa-forteca) i [Wino. Kurs wiedzy](https://www.goodreads.com/book/show/24992423-wino-kurs-wiedzy) dalej w trakcie.

Przypominam, że jeśli ktoś ma konto w portalu Goodreads, to tutaj można sprawdzić mój [„Reading Challenge"](https://www.goodreads.com/user_challenges/25743441), w którym średnio zwracam uwagę na liczby, ale takie podsumowanie roku to jednak niezła sprawa.

# Podróże

W ubiegłym tygodniu, po raz kolejny, zimowe wejście na Ślężę. Tym razem od Przełączy Tąpadła. Wejście niebieskim szlakiem i zejście żółtym. Pogoda dopisała, było dużo słońca i dobra widoczność. No i te oszronione drzewa - piękne.

Odległość nie jest duża, więc krótka trasa, 2.5 godziny, ale bywało ślisko, co trochę utrudniało sprawę. No i pierwszy raz szedłem z kijami trekingowymi. Niestety, nie do końca pomogły na kolano. Było trochę lepiej, ale jednak pod koniec dawało o sobie znać. Chyba nie uniknę wizyty u fizjoterapeuty.

# Podsumowanie

Poprzedni tydzień dalej niespecjalnie udany, ale odrobinę jest lepiej, niż było. Zadowolony jestem przede wszystkim z tej poprawki w Micronaucie. Co prawda, nie ja ją zrobiłem, ale dzięki temu fajny produkt jest odrobinę lepszy.

Największym minusem jest zdecydowanie to, że nie udało się wypożyczyć nart biegowych i nie wiadomo czy uda się w tym roku.
