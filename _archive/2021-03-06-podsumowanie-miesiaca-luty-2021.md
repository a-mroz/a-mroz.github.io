---
layout: post
title: "Podsumowanie miesiąca: Luty 2021"
date: 2021-03-06 19:43:00 +0100
tags: [podsumowanie miesiąca, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić cotygodniowe i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

# Rozwój

W lutym sporo czasu spędzonego z Micronautem i technologiami z obszaru systemów rozproszonych. Tematy typu Circruit Breaker, OpenAPI, Zipkin, RxJava. W tym także debuggowanie i zgłoszenie błędu do Micronauta. Sporo postęp, moim zdaniem, choć nie taki, jaki bym sobie życzył. Głównie ze względu na ciężki okres w pracy, nadgodziny itp. w marcu powinno być z tym lepiej.

Jeśli chodzi o AWS, to przede wszystkim powtórki z fiszek, trochę douczenie się o Kinesis. Dopiero co dostałem z powrotem dostęp do A Cloud Guru, więc w marcu planuję więcej w tym obszarze.

# Sport

Było całkiem nieźle. Naliczyłem 11 treningów siłowych (w tym jeden kalisteniczny), 3 biegowych (po około 5 km każdy) i 3 jazdy na rowerze (łącznie około 40 km). I do tego wejście na Ślężę. Łącznie 18 aktywności.

Znów wychodzi średnio częściej niż co drugi dzień, zwłaszcza w lutym, który miał tylko 28 dni. Choć, jak to ze średnią, to nie do końca prawda, bo sporo dni miało po dwie aktywności, więc efektywnie dni treningowych było mniej.

# Książki

W lutym skończyłem jedynie jedną książkę - [„Finansową Fortecę"](https://www.goodreads.com/book/show/55289532-finansowa-forteca).

Za to zacząłem dwie inne - [„The Renaissance Soul: Life Design for People with Too Many Passions to Pick Just One"](https://www.goodreads.com/book/show/415595.The_Renaissance_Soul) i [„Rzeczy Ulotne"](https://www.goodreads.com/book/show/38926130-rzeczy-ulotne) Neila Gaimana.

O wszystkich było w podsumowaniach tygodnia, więc chyba nie ma sensu się tutaj powtarzać.

# Podróże

Niestety, pandemia dalej w akcji, a pogoda nie rozpieszczała. Jedynie zimowe wejście na Ślężę, drugi raz w życiu. Mam nadzieję, że w marcu uda się trochę więcej.

# Podsumowanie

Luty niestety nie wypadł tak, jakbym sobie tego życzył. Przede wszystkim ze względu na pracę i końcówkę niezbyt fajnego projektu.

Na pewno cieszy spora ilość sportu i postęp z technologiami związanymi z systemami rozproszonymi, choć i tego nie było tyle, ile bym sobie życzył.

Mam nadzieję, że marzec uda mi się lepiej wykorzystać.
