---
layout: post
title: "Podsumowanie tygodnia: 29 marca - 04 kwietnia 2021"
date: 2021-04-07 20:45:00 +0200
tags: [podsumowanie tygodnia, 2021]
---

Żeby ten rok nie skończył się tak, jak poprzedni, gdzie w okolicach Sylwestra zastanawiałem się „kiedy i gdzie ten rok uciekł?!". W tym roku postanowiłem robić cotygodniowe i comiesięczne podsumowania. O tym co się zmieniło w różnych obszarach mojego życia, jak mi idzie z osiąganiem celów i budowaniem nawyków.

Co prawda, blog miał być programistyczny, ale to jest jednak mój blog, więc dlaczego by nie? No i będzie też o rzeczach programistycznych.

# Rozwój

Z powodu świąt i nawału obowiązków niewiele w tej kategorii. Zacząłem szkolenie Kafka Deep Dive na platformie ACloudGuru. Jestem jeszcze na podstawach, bo to w zasadzie moja pierwsza styczność z Kafką. Na razie jest dobrze i bardzo mi się podoba.

Poza tym powtórki z AWSa przy wykorzystaniu fiszek w Anki. I na bieżąco nauka rzeczy, których potrzebuję w nowym projekcie (k8s itp.).

# Sport

Pomimo świąt, udało się trochę poruszać. Były dwa treningi siłowe, dwa razy Aerial Joga i dwa razy rower (10 i 17 km). Łącznie 6 aktywności.

Niestety, w najbliższym czasie zapowiada się słaba pogoda, więc raczej nici z jazdy na rowerze, a i z bieganiem może być słabo. W dodatku szkoła jogi też obecnie jest zamknięta, więc ta aktywność też odpada. Ale nie ma co się załamywać, trzeba ćwiczyć tak, jak się da.

# Podsumowanie

Niestety, w ubiegłym tygodniu niewiele działo się w kategoriach, które tutaj podsumowuję. Spore zaniedbania w związku ze świętami i natłokiem pracy.

Liczę na to, że po świętach, wypoczęty, ruszę z kopyta.
